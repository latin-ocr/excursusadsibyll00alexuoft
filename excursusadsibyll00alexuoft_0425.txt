Χ

416 AD SlBYLLlNOS LIBROS

postea pergit quidem pseudopropheta nominum initia designare, sed
temere et contra omnem historiae fidem, nulla ex istis literis ad
,certum notumque nomen pertinente3 ac sub istis fortuitis principi-
bus qui nunquam regnaturi erant, multa ventura canit quae nec eve-
nerunt unquam, nec evenire' potuerunt τ id qnod necessario accidere
debuit audacter vaticinanti quae nesciebat, et in obscuram temporis
futuri noctem, quasi obnupto capite, se conjicienti.

naec usque ad versum hujus libri 279, id est, ultra dimidium li-
brum. Hic vero praedicit Noster imperii Romani finem, v. 280, et
postea novam, incertum quam , progeniem in orbe terrarum, auspice
Deo regnaturam, perlongum patrum ac liliorum seriem, v. 281, sqq.

Interea novum in AEgypto florebit imperium, v. 284, sqq., quod
tamen a vicinis Syris bello tentatum, opem ab ltalia flagitare cogetur,
v. 287, sqq.; ac deinceps duo regna, AEgypti nempe et Italiae, in
unum coalescent, v. ²95·

Inde pergit vates futura AEgypti et Alexandriae fata detexere ,
v. 296, sqq., multa ‘praesertim bella praedicens Judaeorum pum AEgy-
ptiis, variante eventu, donec magna multitudo Judaeorum cadat ab
AEgyptiis in litore maris interfecta , v. 345, sqq. Post quae raptim ca· Ι
Δ nit, paucis versibus et obscuris, foedus inter duos populos ictum,
v. 347, moenia urbis miserae (an Hierosolymorumi) instaurata, v. 349,
sqq., redditam terris felicitatem appropinquante rerum fine, v. 351,
sqq. Denique saneti cujusdam populi (Judaeorum, an Judaeo-Christia-
norum?) aeternam in terris dominationem ‚ v. 360, sq. ¹

Haec de quatuor librorum argumento abunde dicta sint ad firman-
dam eorum aetatem: patet enim tres priores tum scriptos esse , quum
in Oriente victor regnaret Odenatus , ergo inter annos post Christum
natum 263 et 267. Ultimus paulo post ceteros compositus, quoniam
ducere videtur initium ab indigna morte tanti'viri , v. 17 :

Τὸν δὲ λέοντ’ ἐδίωξε κύων ὀλέκοντα νομῆας. ,
Simul , sed id quoque ambigue, designatur ejus successor, qui Aureo·
lus, non Aurelianus intelligendus est, ut jam diximus. Ceterum de
Zenobia ne verbum quidem, ut eam viro successuram videatur nec
scisse nec praesensisse Noster, atque ideo scripsisse illum necesse est
continuo post auditam Odenati mortem, anno 267 desinente, ad sum-
mum 268 incipiente. Fuisse illum origine Judaeum, patria seu do·-
micilio Alexandrinum, nemo dubitabitqui ultima libri XIV, praesertim
⁶ post v. 284, relegerit, in quibus tam crebra tamque prolixa fit men-
tio seditionum in ea urbe exortarum inter [Egyptios et J udaeos. ,

Sed de ejus religione ambigi potest; non quod immorandum sit
eorum conjecturae qui gentilem eum putaverunt propter saepius usur-

