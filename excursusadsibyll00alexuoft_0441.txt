432 ’ ΑΙ) sissYLmNos munos

Patet haec inter se comparanti Anonymum ab Justino sua mutuatum

esse (quid mirum, quum supra quaedam etiam de Evandro et Lupercali
‘ aClemente Alexandrino acceperit?) ;Sclioliastam vero Anonymi verba
diffudisse per inutiles periodi longioris ambage33 Photium a Scho-
liasta minime discessisse; Suidam multo magis in iisdem exscribendis
'prolixum ac redundantem fuisse.

Sed ut ad Lactantiana redeamus, a quibus longius vestigia Justini
nos abduxerunt, si quis adhue dubitat, vere Anonymum ipsum, non
Scholiastam e Lactantio sumpsisse quae de decem sibyllis habet, in-
tueatur velimus quae statim post ipsa leguntur in graeca praefatione,
s 3 t Φασὶ δὲ ὡς ἡ Κυμαία ἐννέα βιὸλία , κ. τ. λ. ipsa est Lactantii nar·
ratio, tantum loco mutata, quam scriptores ambo pariter ad Cuma-
nam Sibyllam retulerunt, Tarquinio libros suos-venales offerentem,
vix mutato verborum ordine, servata etiarn Philippeomm mentione,
quum nihil de toto illo negotio apud Scholiastam et Photium legatur.
Deinde unius Cumanae vaticinia a Romanis occuli docet Anonymus,
rursus ad Lactantii mentem. Deinde Erythraeae unius libros ascripto
ejus nomine dignosci, ceteros confusos atque indiscretos manere; lioc
rursus e Lactantio. Statim vero, S 4, ipsius Lactantii landes inchoat
Φιρμιανὸς τοίνυν, κ. τ. λ., atque ex illius scri-ptis verba quaedain‚ e
latinis graece versa: Ἡμεῖς οὖν ἐκ τῶν κομισῡέντων , κ. τ. λ., et septem
versus Sibyllinos refert a Lactantio graece laudatos : Εἷς Θεός, κ. τ. λ.
Nonne his omnibus palam iit Anonymo Nostro fuisse Lactantiana
ob oculos? Quidni et:> illud de decem Sibyllis fragmentum? An quum
Lactantium ipsum in ceteris sequeretur, interpretem Lactantii Scho-
liastam in catalogo tantum advocavit? An si Scholiastam secutus esset,
felici aliquo casu ita ejus verba in compendium redegisset, utinscius

· atque imprudens in ipsas Lactantii voces, non semel aut alicubi, sed
semper et ubique incideret? lmo quid juvat apertae rei, jamque, nisi
fallimur, extra controversiam positae, diutius immorari i>

Lactantiana igitur legebat Anonymus ipse, ipse interpretabatur3
eratque, ut diximus, Photio anterior, noni saeculi scriptore3 imo an-
terior Scholiasta, qui Photio praeiverat3 et tum praeterea vivebat
Noster, quum adhuc pagana superstitio nondum prorsus e medio
sublata esset. An non haec omnia optime cadunt, uti jamdiu praesen-
seramus, in sextum saeculum, atque in ipsa potissimum Justiniani
tempora, quibus et adhuc gentilitatis vestigia supererant, et Graeci
Byzantini latinis literis indulgere contra morem suum coeperant‚
praesertim recuperata ltalia rursusque coalescente vetere imperio Ro-
mano; tum quum Pandectae et instituta in sormam hodiernam redi-
gebantur; tum quum Lydus de Magistratibus Romanis ae de Mensibus

